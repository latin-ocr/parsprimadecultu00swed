160 CAPUT SECUNDUM, SECTIO III.

Unicum ejus Amorem, qui cum Illo in intimis &
supremis est, influere debeat; ut non modo LuX,
sed etiam Calor spiritualis, Mentium, ἃ sic Cor-
porum nostrorum‚ Vitas, excitet : Notum etiarn est,
quod alius fons vitae a Supremo nostro quoque
factus sit, per quem Amoris nostri Vita cum uni-
verso suo Caelo, in Mundi naturam influeret, & sic
Caelestia conjungerentur Terrestribus; hic inferior
Vitae fons factus est vinculum, aut copula spiritualis,
ob finem, non solum ut omnia continerentur, sed
etiam ut suo ordine a supremis ad infima, & ab in-
fimis ad suprema, irent & redirent: absque illo, nec
Corpora nostra conjuncte cum suis Mentibus vivere
quirent, nam Animus noster est Vinculum illorum
Unionis. Quando jam Vinculum illud scissum est,
seu Copula spiritualis inter nostrum Amorem, &
fontem illius vitae, seu principem mundi, rupta, quae-
nam tunc remanet vita, nonne illa, quae ex eo solo
emanat: Notum enim est, quod nulla vita detur
absque Amore; ἃ quod talis vita sit, qualis est
Amor; cum jam nulla amplius trahatur vita de
Amore Caeli, dicite tunc, quamnam vitam ducitis;
annon funeri potiusffiuam vitae similiorem. Sed
attendite adhuc parumper; forte haec rejicitis in
crastinum, ut claritatem istam involvatis umbris;
nam pervideo, quod haec non penetrent fuliginem
vestrarum Mentium3 nam eas sicut pice obductas
contemplamur; ipsa illa nigredo vorat & absorbet
hujus luminis radios, inque suis atris poris & cryptis
eos recondit, ut ne quidem ulla lux inde reflexa
appareat3 transeamus itaque ad ea, quae per amplas


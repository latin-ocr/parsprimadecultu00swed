DE ORTU TELLURIS. 3

Polo propior, quovis sui progressus minuto permutat
situm, & cum situ aspectum, quo Orbem, suum
Centrum, illustrat. Circuitiones, quot absolvit,
totidem sunt ejus Anni, nobis Menses: ita rursus
imago fere similis ejus cursus, temporum, vicissi-
tudinum, & plurium, quae ab his, ut ex causis, fluunt,
qualis in Tellure nostra, repraesentatur.

5. Sunt praeterea ingentia Corpora & Pondera‚
circum Solem nostrum, communem Luminis fontem,
intra hoc ejus Universum, vagantia, quae Stellae
Errantes, vulgo Planetae, audiunt: Hae similiter
gyrant, & secundum distantias suas a Centro, vol-
vunt ἃ describunt Peripherias, quae totidem sunt
earum Annua, quae conficiunt, Tempora aut Spatia.
Hae immensae Moles, non secus ac Terraquea nostra,
Axem suum ad Polos Universi erectum portant, &
cursum secundum flexum sui Zodiaci urgent, unde
illis etiam Veres, AEstateS‚ Autumni & Hyemes.
Rotantur etiam, sicut orbitae, circum axem, quo
Solem suum intra quamvis Rotationis vicem, mane
orientem Sc vespere occidentem aspiciunt, unde illis
etiam Meridies ἃ Noctes, cum intermediis luminibus
& umbris. Insuper etiam circum hos Telluris nostrae
aemulos Globos ambulant Lunae, Satellites dictae,
quae a Sole mutuato reflexoque lumine orbium
istorum superficies similiter illustrant. Ille, qui in
ultimas peripherias rejectus, longissime a Sole distat,
ne in debiliore ἃ dubia magis, quarn caeteri, oberret
luce, magno circumcinctus est Satellitio, quasi con-
tinuo Lunari speculo, Cingulum ejus vocato, quod
radios in via defatigatos Solis excipit, & collectos
in obversas Globi illius facies, ampliter diffundit.


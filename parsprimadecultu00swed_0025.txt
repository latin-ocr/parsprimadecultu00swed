DE ORTU TELLURJS. 13

movebant (g 3 sic quasi ablactati alio coeperunt con-
ferre gradus. Septem erant Foetus uno nixu editi,
quot scilicet Corpora in Maximo Mundi Circo
errantia ; horum unumquodvis in sua Sphaera
libratum, secundum rationem molis cum pondere,
ocius aut segniuS, a natali Centro recessit. Ita
separati Fratres, quisque velocitate accepta patenti
spatio insurgebat, ἃ simul ac in gyros, etiam per
gradus a gyris in peripherias per aetherem explanatas
excursum faciebat. Quidam etiam Orbiculos‚ plures
vel pauciores, tanquam famulos ἃ satellites, intra
gyratas circum se sphaeras receptos, secum a Parentis
Aula abduxerunt : nostra vero Tellus non nisi quam
unam, tanquam Veniam, quae Luna dicitur, ut illa
luminosam Solis effigiem in se ut in speculo ex-
ceptam, noctis cumprimis tempore, in Telluris ob-

(g) Sp'ra, quam novitii Orbes excursu suo a Solari Centro‚
effecerint, non cadit in intellectum, nisi ordine enucleatis
Formis naturae supremis, antea memoratis: tunc constabit,
quod fluxio Orbium cum suis sphaeris circum Centrum fuerit
instar helicis circum axem, & postmodum ab ejus vertice pro-
jectio in ampliorem Curvam, de qua infra. Haec circumgyratio
apprimis concludi δε educi potest, a Maculis Solaribus, totidem
etiam globis proxime circum Solem errantibus, quarum quae-
dam citiores, quaedam autem lentiores Periodos agunt, prorsus
secundum distantias a Sole, ut a suo Centro; insuper etiam
ab Orbitis Planetarum inter se collatis. Tales Gyri secundum
Formas superiores designati, absque respectu ad Polos‚ δε
Circulos majores, seu AEquatorem δι Eclipticam‚ nequaquam
determinantur3 ipsa natura formae id secum fert. Magnetis
tam Declinationes & Inclinationes‚ quam Attractiones‚ quae
sunt determinationis istius AEtheris totidem conspicui effectus,
idem quoque manifestant.


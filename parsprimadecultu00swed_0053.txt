DE ORTU PRJMOGENJTJ. 41

tate documenta, concinnabat. Unumquodvis quadam
naturae dote, ut strena, dum communis, etiam sui

Veris, festos dies concelebrabat.

30. Orbis jam summa habebat; nec deerat alicui
Sensui, ex quo non is exaltare posset suam vitam,
ipsamque animam gaudiis replere. Pro Tactu, erat
dulcis ipsius Veris tepor, uligine mixtus, qui allapsu
suo unicuique fibrae eblandiretur. Pro Olfactu, erant
fragrantiae ex unoquovis frondis poro halanteS, qui-
bus differtus Aer intimos Pulmonum reticulares
textus, & vesiculas, & sic ipsum Pectus, ultra suum
modum, expanderet. Pro Gustu, erant exquisim
tissimi saporis fructuS, & ex pampinea Vite ad
humum defluentes racemi, quorum uvae ore assumtae
ex quasi vivis ab intimo essentiis, penitus ipsas chyli
sanguinisque officina& ἃ earum genium, exstimu-
larent. Pro Auditu, concentus ille & amabile melos
tot oscinum aviumque, quo campi tam modulate
personabant, ut Cerebri interiores recessus eo deli-
buti possent contremiscere. Pro Visu, totus as-
pectus Caeli Tellurisque, quorum maxima Objecta
a suis minimis ita distincte ornata erant, ut animos
in omnes suas voluptates facile relaxarent. Sed
deerat adhuc, qui haec Sensuum oblectamenta ad
quandam propriam Mentem, seu ad sui ipsius con-
scientiam & perceptionem, referret, quique ex In-
tellectus dote, ab omnibus his Harmoniis Formosi-
tatem judicaret,tum ex formositatibus Jucunditatem
perciperet, ex jucunditatibus a sua vera origine
fluentibus Bonitatem concluderet, ἃ ex hac demum
Faustitatem caperet : deerat, inquam, ille terrae


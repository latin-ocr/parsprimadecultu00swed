DE AMORE PRIMO GENJTJ. 15 3

habitant antris, Mentem istam, & sic imaginem sui
efformat; hic suum Caelum statuit, e quo inferiora
gubernat. At vero Imperii sui regimen, quale, ut
dixi, in Mundo possessum tenet, non in Mente ista,
ubi sicut rector Olympi residet, sed in ipso Atrio,
ubi sunt ejus genii cum suis affectionibus, quibus
ducem, quem etiarn Animum vocat, praeficit, insti-
tuit; his omnem potestatem agendi, secundum suos
motus ac naturae instinctus concedit; ipsum Ani-
mum Universi Dominum declarat, eique omnia,
quae in suomet obtinuit Mundo, sceptra tradit, eum-
que loco sui substituit, dum ipse se ut Deum, inter
suos, proclamat: eique insuper potestatem facit
eligendi, quoscunque lubet, amores, sed non alios,
quam qui Corporis ac Mundi sunt: inde tot exsur-
gunt Amorum phalanges, ut nisi in genera ἃ species
dispescerentur, vix illos a se invicem dignoscere,
dabile sit; nam ab Animi istius geniis, qui jam non
famuli ac mediastini, sed principes Mundi facti sunt,
continuo, sicut a fornace, cupiditatum flammae erum-
punt; ex natura sua id etiam trahunt, quod alias
non sapiant Bonitates, quarn quae sunt harmoniae ἃ
formositates naturae; nec alias Faustitates, quam
delitias Corporis δι ejus Sensuum; nec alia De-
sideria, quam Appetentias & Cupiditates; objurant
etiam per suum Numen, seu per Conscientiam suae
Mentis, quod Bonitates & Faustitates superiores
nusquam sint, quare illas inter larvas aut somnia
Morphei rejiciunt. Ipse sychophanta in Olympo
illo residens, nec alios contexit nodos seu versat
fines, quam qui Animo isti indulgent, ac geniis ejus

